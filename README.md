# Draughts
Створена програма «Draughts» є симулятором логічної гри шашки-64. У ході гри користувач має вибрати фігуру, потім напрямок її ходу. Далі система вказує всі можливі ходи, перевіряє правильність ходу і робить його.
Основою даної роботи є створення комп’ютерної ігрової програми «Draughts» для двох гравців за допомогою крос-платформенного інструментарію розробки програмного забезпечення Qt мовою програмування C++. Додаток створено за допомогою об’єктно-орієнтованого програмування (однієї з парадигм програмування, яка розглядає програму як множину «об’єктів», що взаємодіють між собою).
У програмі є можливість зміни кольорів клітинок шашкової дошки та зміни розмірів вікна програми. Кожен хід гравців заноситься в таблицю. Запис партії можна зберегти та переглянути після закінчення гри. Передбачено закінчення гри при натисканні на кнопки Give Up (визнання себе переможеним) та Draw (оголошення нічиєї).
Коректність відображення можливих ходів та ударів перевірялись за допомогою стандартних комбінацій. Наприклад, турецького удару.
